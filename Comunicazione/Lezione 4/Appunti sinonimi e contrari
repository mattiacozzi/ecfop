SIGNIFICANTE E SIGNIFICATO
Significante = suono, segno o simbolo che indica un certo oggetto

Significato = oggetto o concetto a cui si fa riferimento con il significante.

Esempio:
Mattia Cozzi = Prof di comunicazione
ecc

CAMPI SEMANTICI
Il campo semantico di una parola non è altro che l’insieme delle parole e dei concetti che sono semanticamente correlati o associati ad essa. Pensate, ad esempio, alla parola “mare”: il suo campo semantico potrebbe includere termini come “onda”, “sabbia”, “spiaggia”, “conchiglia” e “salato”. Queste parole non solo evocano immagini e sensazioni legate al mare, ma contribuiscono a definire e delimitare il significato stesso della parola “mare” all’interno del nostro sistema linguistico.

ESEMPIO: automobili, calcio, panificazione, scuola, musica


SINONIMI E CONTRARI
I sinonimi sono parole che hanno un significato molto simile fra loro e si possono usare in modo interscambiabile senza modificare il senso generale. Sono quindi molto utili perché ci consentono di evitare fastidiose ripetizioni dello stesso termine a breve distanza.

Per esempio se scrivi “Il professore legge una poesia ai suoi studenti” nella frase successiva puoi dire che “Gli allievi ascoltano l’insegnante con attenzione”: nessuna ripetizione e due belle coppie di sinonimi da imparare e da inserire nel tuo vocabolario personale!

ESEMPI!
Termosifone e calorifero
automobile e autovettura
gatto e micio
felice e contento
copiare ed emulare




I contrari sono parole che hanno significati opposti fra loro.

Per esempio “amico e nemico”, “felicità e tristezza”, “facile e difficile”, “grande e piccolo” e molti altri ancora.

ESEMPI!



Esercizio:
Trova uno o più sinònimi delle seguenti parole e scrivili sul quaderno.
sbigottito – allegro – vago – abbandonare – condanna – rivelare – esonero – difendere – usare – freddo – geniale – particolare – gradire – saporito – finito – desiderio – menzogna – concessione – rubare – esultare – misero

Esercizio:
Individua e sottolinea fra le seguenti parole quelle che non hanno il contrario (11).

ridere – pesante – giallo – sereno – apotema – portoghese – caloroso – tacere – quadrato – nutrito – musulmano – cortese – rotondo – vendere – piemontese – certezza – rettangolo – disonesto – inizio – sposato – sesto – tollerante – salute – cubico – vuoto – orecchio



REGISTRO LINGUISTICO

Infatti una persona può trasmettere lo stesso messaggio usando sempre la medesima lingua ma con espressioni diverse, più o meno sorvegliate e più o meno precise nella scelta dei termini. A tale proposito si possono distinguere tre livelli espressivi fondamentali o registri linguistici.

LIVELLO FORMALE:
REGISTRO ELEVATO
È utilizzato soprattutto nelle comunicazioni orali o scritte di argomento elevato e nelle situazioni ufficiali che richiedono particolare cura espressiva (congressi, conferenze, cerimonie pubbliche) perché non si ha confidenza con l’interlocutore (persone di riguardo che spesso non si conoscono). Il lessico presenta espressioni ricercate, eleganti, rispettose (Egregio ingegnere, siamo lieti e onorati di mettere a sua completa disposizione i servizi della nostra azienda) che elevano il tono del messaggio. Il periodare è vario, di ampio respiro, con uso di subordinate.

LIVELLO MEDIOCOMUNE:
REGISTRO COLLOQUIALE O BUROCRATICO
È quello della comunicazione nei rapporti sociali e di lavoro. È tipico del linguaggio giornalistico (articoli di cronaca, giornali radio e telegiornali) oppure di comunicazioni ufficiali di varia natura. Il lessico è vario e si adegua alla varietà del pubblico e degli argomenti. Si parla quindi di registro colloquiale o burocratico (La nostra azienda, che si avvale di un’esperienza decennale nel settore della meccatronica, può vantare consolidati rapporti di lavoro con enti pubblici e privati).

LIVELLO INFORMALE:
REGISTRO FAMILIARE
È generalmente usato nella comunicazione quotidiana di argomento semplice, con interlocutori con i quali si è in rapporti confidenziali, e perciò si può ricorrere anche al dialetto o al gergo. Il lessico è meno sorvegliato, con termini di uso più comune (Mi raccomando, non prendere lavori da quell’azienda: sono affogati dai debiti e ultimamente hanno tirato delle fregature mica da ridere!). Il periodare è meno rigoroso e predilige la coordinazione. Si parla quindi di registro familiare.

ESERCIZIO
Nelle seguenti coppie di vocaboli individua e sottolinea il termine usato più comunemente e scrivi sul quaderno una frase con quello scartato.
vecchio/decrepito –
annusare/fiutare –
guaio/disgrazia –
sgridato/rimproverato –
esausto/sfinito –
litigio/diverbio –
messo/posto –
dimora/casa –
sudicio/sozzo –
cenno/gesto –
abolire/sopprimere –
rivelare/spifferare



I LINGUAGGI SETTORIALI
Il linguaggio settoriale è un sottocodice, cioè una varietà del codice lingua tipica di un settore specifico di studi o di attività. Le scienze, le tecniche, la medicina, l’informatica, l’economia, la psicologia sono caratterizzate ciascuna da alcune parole specifiche che non esistono al di fuori del settore di riferimento oppure impiegano parole di uso comune ma con un significato particolare. I linguaggi settoriali, cioè, fanno parte della lingua italiana, ma sono propri di gruppi sociali o professionali ben definiti che per comunicare in modo preciso e univoco devono ricorrere a un lessico specialistico.

